<h1>ІНСТРУКЦІЯ ПРОГРАМНОГО ЗАБЕЗПЕЧЕННЯ ProMaSy версії 0.8</h1>
<h2>Про програму</h2>
<p>Основне завдання ProMaSy — спрощення процесу створення та відслідковування стану замовлень, які створює організація для закупівель матеріалів, обладнання та послуг. Всередині ProMaSy можливо створювати фінансові рахунки та визначати їх як джерела фінансування створених замовлень, вести облік залишку коштів на цих рахунках та формувати звіти за використаними коштами. Модуль, що відповідає за створення замовлень, спрощує процедуру формування замовлення, допомагає у виборі джерел фінансування, коду Єдиного закупівельного словника (набуття чинності: з 01.01.2016р. <a href="http://zakon5.rada.gov.ua/laws/show/z1461-15">Наказ МЕРіТУ № 1474 від 19.11.2015р</a>), відповідних виробників та постачальників цього замовлення. Створене замовлення можливо роздрукувати у вигляді визначеної форми.</p>
<p>Всі введені дані зберігаються на сервері та, у разі вимкнення сервера, будуть недоступні на користувацькому персональному комп’ютері (ПК).</p>
<p>В даний момент ProMaSy знаходиться у фазі активної розробки та, незважаючи на ретельне тестування, може містити значну кількість помилок. Якщо Ви хочете повідомити про виявлені помилки, то можете зв’язатися створити запит на сторінці проекту в <a href="https://github.com/AndriiLab/promasy">GitHub</a>.</p>
<h2>Ліцензія</h2>
<p>Програмне забезпечення Procurement Management System або Система керування закупівлями (“ProMaSy”) розповсюджується під ліцензією Apache, версія 2.0 (“Ліцензія”); Ви можете використовувати це програмне забезпечення лише у відповідності до Ліцензії. Ви можете переглянути Ліцензію у файлі <a href="../../LICENSE">LICENSE</a> або отримати копію за посиланням <a href="http://www.apache.org/licenses/LICENSE-2.0">http://www.apache.org/licenses/LICENSE-2.0</a>.</p>
<p>Якщо не передбачено чинним законодавством або не погоджено в письмовій формі, програмне забезпечення, що поширюються за Ліцензією, поширюється у існуючому вигляді "ЯК Є", БЕЗ БУДЬ-ЯКИХ ГАРАНТІЙ І УМОВ, виражених або неявних.</p>
<h2>Системні вимоги</h2>
<h3>Системні вимоги до сервера з базою даних</h3>
<p>Мінімальні вимоги до сервера відповідають <a href="https://www.postgresql.org/docs/current/static/install-requirements.html">мінімальним вимогам системи керуванням баз даних PostgreSQL</a>. Для роботи програми необхідно мати на сервері встановлене програмне забезпечення PostgreSQL не нижче версії 9.6. Останню версію завжди можливо завантажити з <a href="https://www.postgresql.org/download/">офіційного сайту PostgreSQL</a>.</p>
<h3>Системні вимоги до користувацького ПК</h3>
<p>Для роботи програми необхідна встановлена віртуальна машина Java не нижче версії 8. Останню версію завжди можливо завантажити з <a href="https://www.java.com/en/download/manual.jsp">офіційного сайту Java</a>.</p>
<p><strong>УВАГА!</strong> Для встановлення Java Вам необхідно мати адміністраторські привілеї на ПК.</p>
<p>Для встановлення та використання ProMaSy адміністраторські привілеї не потрібні.</p>
<h4>Мінімальні вимоги:</h4>
<p>Аналогічні <a href="https://www.java.com/en/download/help/sysreq.xml">вимогам Java 8</a>.</p>
<h4>Рекомендовані вимоги:</h4>
<ul>
  <li>Операційна система: Windows 7, 8, 10</li>
  <li>Архітектура системи: 32- або 64-біт</li>
  <li>Процесор: архітектури х86 з частотою від 1 ГГц</li>
  <li>Оперативна пам’ять: від 1 Гб</li>
  <li>Вільне місце на диску: від 300 Мб</li>
</ul>
<h2>Налаштування</h2>
<h3>Налаштування сервера</h3>
<ol>
  <li>Встановіть обрану версію системи керуванням баз даних PostgreSQL (на версіях нижче 9.6 робота програми не гарантується). В процесі встановлення вам буде запропоновано ввести логін та пароль адміністратора та порт доступу до бази даних. Збережіть їх у надійному місці!</li>
  <li>Перевірте доступність вибраного порту з локальної мережі організації, де буде використовуватися ProMaSy.</li>
  <li>Відкрйте командний рядок (наприклад Win+R → cmd → OK) та перейдіть до теки з PostgreSQL\bin\ (наприклад <code>cd c:\Program Files\PostgreSQL\9.6\bin\</code>).</li>
  <li>Створіть структуру таблиць для роботи з ProMaSy з використанням файлу <a href="/sql/db_clean.sql">db_clean.sql</a>
    <ul>
      <li>введіть команду <code>psql -h адреса_сервера -p порт -d назва_бази_даних -U логін_адміністратора -f шлях_до_файлу</code> Наприклад: <code>psql -h 127.0.0.1 -p 5432 -d postgres -U postgres -f D:\db_clean.sql</code></li>
      <li>введіть пароль адміністраторського акаунту</li>
      <li>дочекайтеся появи напису «All done!» (Орієнтовний час завершення — 2 хв).</li>
    </ul>
  </li>
</ol>
<h3>Налаштування при першому запуску програми для адміністратора</h3>
<p><strong>УВАГА!</strong> Для успішного завершення цього етапу Вам знадобляться наступні дані:</p>
<p>а) дані адміністратора:</p>
<ul>
  <li>ПІБ</li>
  <li>електронна пошта</li>
  <li>внутрішній телефон</li>
  <li>логін і пароль</li>
  <li>повна назва організації, відділу та підрозділу до якого належить адміністратор</li>
</ul>
<p>б) відомості про організацію:</p>
<ul>
  <li>повна назва організації</li>
  <li>повна адреса</li>
  <li>телефон</li>
  <li>факс</li>
  <li>електронна пошта</li>
  <li>ЄДРПОУ</li>
</ul>
<p>Введені дані можливо буде пізніше змінити з адміністраторського акаунту.</p>
<p>Наведені налаштування можливо проводити на сервері або будь-якому ПК з доступом до локальної мережі організації.</p>
<ol>
  <li>Встановіть віртуальну машину Java не нижче версії 8.</li>
  <li>Розпакуйте архів з ProMaSy до будь-якої теки, яка не потребує адміністраторських привілеїв для доступу (наприклад <code>D:\</code> або <code>C:\Users\&lt;ім’я користувача&gt;\</code>).</li>
  <li>Відкрийте командний рядок (наприклад Win+R → cmd → OK) та перейдіть до теки з ProMaSy (наприклад “cd d:\promasy”).</li>
  <li>Запустіть команду <code>java -jar ProMaSy-ххх.jar --config --log</code> (де ххх — версія ProMaSy). Це призведе до запуску ProMaSy в режимі конфігурації настройок доступу до сервера із збереженням логу роботи програми.</li>
  <li>У вікні настройок введіть IP адресу сервера (за замовчуванням localhost), порт доступу до бази даних (за замовчуванням 5432), назву бази даних (за замовчуванням postgres). Назву схеми змінювати не потрібно, підтримка схем з іншими назвами поки відсутня.
    <p><strong>ВАЖЛИВО!</strong> Ні в якому випадку не змінюйте логін та пароль доступу до бази даних на адміністраторські, оскільки це може становити небезпеку для цілісності даних при подальшому використанні програми.</p>
  </li>
  <li>Після натиснення кнопки “ОК” ProMaSy запропонує створити акаунт адміністратора.</li>
  <li>Для створення акаунту адміністратора натисніть “Так” у діалоговому вікні та в наступному вікні введіть необхідні персональні дані адміністратора.</li>
  <li>Для того щоб внести дані про організацію натисніть “+” та в наступному вікні натисніть “+” навпроти поля “Організація”.</li>
  <li>У вікні додавання даних про організацію введіть необхідні дані та натисніть “Створити”.</li>
  <li>Для створення відділів. Виберіть з випадаючого списку в полі “Організація” необхідну організацію та в полі “Відділ” введіть назву відділу. Для створення нового відділу натисніть кнопку “+” навпроти поля “Відділ”. Після створення відділу до нього автоматично призначається новий підрозділ з назвою “&lt;підрозділ відсутній&gt;”.</li>
  <li>Для створення підрозділів. Виберіть з випадаючого списку в полі “Відділ” необхідний відділ та в полі “Підрозділ” введіть назву підрозділу. Для створення нового підрозділу натисніть кнопку “+” навпроти поля “Підрозділ”.</li>
  <li>Після створення структури організації (або хоча б організації, відділу та підрозділу де працює адміністратор) закрийте вікно створення структури організації. У вікні створення адміністратора необхідно вибрати відповідність до цієї організації.</li>
  <li>Завершити створення акаунту адміністратора необхідно натисненням кнопки “Створити користвувача”.</li>
  <li>Після створення акаунту адміністратора Вам буде запропоновано повторно завантажити ProMaSy та увійти до програми із зареєстрованими логіном та паролем.</li>
  <li>Програму можливо використовувати запускаючи файл ProMaSy-ххх.jar (де ххх — версія ProMaSy) в теці з програмою. Якщо при наступному запуску ProMaSy не зможе з’єднатися з сервером, буде запропоновано повторно ввести параметри з’єднання.</li>
</ol>
<p><strong>ВАЖЛИВО!</strong> Ви можете додати згенерований файл settings.ser з налаштуваннями доступу до сервера до архіву з ProMaSy для спрощення процесу налаштування ProMaSy користувачами.</p>
<h3>Налаштування при першому запуску програми для користувача</h3>
<p><strong>УВАГА!</strong> Перед початком налаштування перевірте наявність в архіві ProMaSy файла settings.ser або чи маєте Ви надані адміністратором IP адресу та порт доступу до бази даних сервера.</p>
<p><strong>УВАГА!</strong> Якщо Ви ще не маєте власного логіна і пароля доступу, для успішного завершення цього етапу Вам знадобляться наступні дані:</p>
<ul>
  <li>ПІБ</li>
  <li>електронна пошта</li>
  <li>внутрішній телефон</li>
  <li>логін і пароль</li>
  <li>повна назва організації, відділу та підрозділу до якого Ви належите</li>
</ul>
<ol>
  <li>Встановіть віртуальну машину Java не нижче версії 8 (якщо не маєте адміністраторських привілеїв на ПК зверніться до локального адміністратора).</li>
  <li>Розпакуйте архів з ProMaSy до будь-якої теки, яка не потребує адміністраторських привілеїв для доступу (наприклад <code>D:\</code> або <code>C:\Users\&lt;ім’я користувача&gt;</code>).</li>
  <li>Запустіть в створеній теці файл ProMaSy-ххх.jar (де ххх — версія ProMaSy).</li>
  <li>Якщо з’явиться помилка про відсутність доступу до бази даних змініть у вікні, що з’явилось, IP адресу та/або порт доступу до бази даних, які були надані адміністратором. Для збереження налаштувань та повторного з’єднання натисніть “ОК”.</li>
  <li>У вікні вводу даних входу Ви введіть отриманий логін і пароль та натисніть “Вхід”. Після цього з’явиться головне вікно програми. В такому випадку налаштування є завершеним. Якщо Ви не маєте власних логіна та пароля входу натисніть на кнопку зі знаком “+” - “Створити нового користувача”.</li>
  <li>Введіть необхідні персональні дані та вигадані логін і пароль користувача, виберіть з випадаючого списку належність до організації та її підрозділів. Для створення облікового запису натисніть кнопку “Створити користувача”. При вдалому створенні облікового запису Ви побачите інформаційне вікно з підтверженням.</li>
  <li>Для входу до системи повторно запустіть <code>ProMaSy-ххх.jar</code> (де <code>ххх</code> — версія ProMaSy), введіть Ваші логін та пароль та натисніть “Вхід”.</li>
</ol>
<h2>Оновлення</h2>
<p><strong>УВАГА!</strong> Перед початком налаштування перевірте наявність в архіві з оновленням ProMaSy файла settings.ser або чи маєте Ви, надані адміністратором, IP адресу та порт доступу до бази даних сервера.</p>
<p>Оновлення встановлюються у ручному режимі та не потребують адміністраторських привілеїв на ПК.</p>
<ol>
  <li>Повністю видаліть теку зі старою версією ProMaSy.</li>
  <li>Розпакуйте архів з оновленням ProMaSy до будь-якої теки, яка не потребує адміністраторських привілеїв для доступу (наприклад <code>D:\</code> або <code>C:\Users\ім’я користувача</code>).</li>
  <li>Для входу до системи запустіть <code>ProMaSy-ххх.jar</code> (де <code>ххх</code> — версія ProMaSy), введіть Ваші логін та пароль та натисніть “Вхід”.</li>
</ol>
<h2>Опис структури програми</h2>
<h3>Основне вікно програми</h3>
<p>ProMaSy була оптимізована для роботи у режимі єдиного вікна. Відповідно, більшість операцій проходить у основному вікні програми.</p>
<p>Основне вікно програми складається з декількох регіонів:</p>
<ul>
  <li>меню, яке містить підменю “Файл”, “Редагувати”, “Інструменти”, “Допомога” тощо</li>
  <li>панелі кнопок, що дозволяє швидко скористатися функціями “Друк”, “Експорт”, “Оновлення таблиць”, “Пошук за CPV кодом”, “Калькулятор” тощо</li>
  <li>основної панелі, що містить таблицю з замовленнями</li>
  <li>нижньої панелі, яка містить інформацію про користувача та короткий лог роботи програми</li>
</ul>
<p>Меню</p>
<p><strong>“Файл”</strong> містить наступні опції:</p>
<ul>
  <li><strong>Друк</strong> — друк обраних або всіх позицій зі списку замовлень</li>
  <li><strong>Експорт до xls файлу</strong> — експорт обраних або всіх позицій зі списку замовлень до файлу електронних таблиць</li>
  <li><strong>Вихід</strong> — вихід з програми</li>
</ul>
<p><strong>“Редагувати”</strong> містить наступні опції:</p>
<ul>
  <li><strong>Додати/змінити розмірності</strong> — створення, редагування та видалення розмірностей, які необхідні для описання кількісних параметрів замовлення</li>
  <li><strong>Додати/змінити виробників</strong> — створення, редагування та видалення виробників товарів або послуг, які є предметом замовлення</li>
  <li><strong>Додати/змінити постачальників</strong> — створення, редагування та видалення постачальників товарів або послуг, які є предметом замовлення</li>
  <li><strong>Редагувати власний профіль</strong> — редагування параметрів власного профілю, які були введені при його реєстрації</li>
  <li><strong>Редагувати організації/відділи</strong> — редагування та додавання організацій, їх відділів та відомостей про них</li>
  <li><strong>Редагувати користувачів</strong> — редагування та активація/деактивація користувацьких облікових</li>
</ul>
<p><strong>“Інструменти”</strong> містить наступні опції:</p>
<ul>
  <li><strong>Калькулятор</strong> — відображає системний калькулятор</li>
  <li><strong>Пошук CPV коду</strong> — відображає діалог пошуку CPV кодів за кодом та описом українською і англійською мовами</li>
  <li><strong>Замовлення за CPV кодами</strong> — виводить вікно звіту замовлень відсортованих за 4м знаком CPV коду</li>
</ul>
<p><strong>“Налаштування”</strong> містить наступні опції:</p>
<ul>
  <li><strong>Параметри з’єднання з БД</strong> — зміна параметрів доступу до бази даних</li>
  <li><strong>Встановити мінімальну версію доступу</strong> — встановлення мінімальної версії доступу до БД програми відповідно до версії поточної програми (Призводить до появи інформаційного вікна у користувачів більш низьких версій, про неможливість використання старої версії програми та необхідність оновлення).</li>
  <li><strong>Встановити кількість нових користувачів</strong> — задає кількість реєстрацій для нових користувачів. Наприклад, якщо необхідно зареєструвати ще 10 нових користувачів — встановіть число 10. Якщо потрібно заборонити створення нових користувачів, встановіть число 0. В такому випадку, при спробі самостійної реєстрації користувач отримає відмову у створенні нового облікового запису. Адміністратор може створювати нові користувацькі облікові записи навіть якщо число реєстрацій нових користувачів встановлено на 0.</li>
</ul>
<p><strong>“Допомога”</strong> містить наступні опції:</p>
<ul>
  <li><strong>Керівництво користувача</strong> - перегляд керівництва користувача</li>
  <li><strong>Інформація про програму</strong> — перегляд інформації, версії та часу збірки використовуваної програми, а також інформації про ліцензію, розробників та використані пакунки</li>
</ul>
<p>Панель кнопок швидкого доступу</p>
<ul>
  <li><strong>Друк</strong> — аналогічно до пункту меню “Друк”</li>
  <li><strong>Експорт до xls файлу</strong> — аналогічно до пункту меню “Експорт до xls файлу”</li>
  <li><strong>Оновити дані таблиць</strong> — оновлює дані з сервера щодо змін інформації про замовлення</li>
  <li><strong>Пошук CPV коду</strong> — відображає діалог пошуку CPV кодів за кодом та описом українською і англійською мовами</li>
  <li><strong>Калькулятор</strong> — відображає системний калькулятор</li>
  <li><strong>Робочий рік <code>YYYY</code></strong> — фільтрує замовлення або фінансові тематики відовідно до обраного року у форматі <code>YYYY</code></li>
</ul>
<h3>Основна панель</h3>
<p>Основна панель складається субпанелей:</p>
<h4>Верхня субпанель містить:</h4>
<ul>
  <li>
    <p>кнопки:</p>
    <ul>
      <li><strong>Створити замовлення</strong> — відкриває субпанель створення нового замовлення</li>
      <li><strong>Редагувати замовлення</strong> — відкриває субпанель редагування обраного замовлення</li>
      <li><strong>Створити копію замовлення</strong> — відкриває субпанель з копією обраного замовлення. Обране замовлення залишається незмінним, створюється нове замовлення до якого копіюються параметри обраного замовлення, які можливо буде редагувати у відкритій субпанелі редагування замовлення</li>
      <li><strong>Видалити замовлення</strong> — видаляє обране замовлення</li>
      <li><strong>Змінити статус замовлення</strong> — відкриває вікно перегляду історії статусів замовлення та дозволяє встановити новий статус замовлення</li>
    </ul>
  </li>
  <li>
    <p>списки:</p>
    <ul>
      <li><strong>Тема</strong> — дозволяє обрати фінансову тему, з якої будуть використовуватися кошти для оплати замовлення. Вибір нової теми призводить до завантаження замовлень цієї теми. Вибір теми без назви (порожньої теми) призводить до завантаження всіх замовлень, що були зроблені у обраному підрозділі (нижня субпанель-список Підрозділ). Замовлення відображаються лише відповідно до обраної у сусідньому списку категорії. При виборі непорожньої теми на нижній субпанелі відображається інформація у щодо залишку коштів за обраною темою (поле “Залишок за темою”) та кількості використаних коштів (поле “Загальна вартість”)</li>
      <li><strong>Категорія</strong> — завантажує до таблиці замовлення відповідно до обраної категорії</li>
    </ul>
  </li>
</ul>
<h4>Нижня субпанель містить:</h4>
<ul>
  <li>
    <p>списки:</p>
    <ul>
      <li><strong>Відділ</strong> — відображає відділ користувача, дозволяє сортувати замовлення за відділом</li>
      <li><strong>Підрозділ</strong> — відображає підрозділ користувача, дозволяє сортувати замовлення за підрозділом</li>
    </ul>
  </li>
  <li>
    <p>інформаційні поля:</p>
    <ul>
      <li><strong>Залишок за темою</strong> — відображає залишок коштів за обраною темою (список Тема) відповідно до категорії (список Категорія)</li>
      <li><strong>Загальна вартість</strong> — відображає загальну кількість використаних коштів за обраною темою (список Тема) відповідно до категорії (список Категорія)</li>
    </ul>
  </li>
</ul>
<h4>Центральна субпанель є таблицею, яка містить колонки:</h4>
<ul>
  <li><strong>Опис замовлення</strong> — короткий опис замовлення та його параметрів</li>
  <li><strong>Кількість</strong> — кількість одиниць у замовленні</li>
  <li><strong>Ціна одиниці</strong> — ціна одиниці замовлення</li>
  <li><strong>Загалом</strong> — загальна вартість замовлення</li>
  <li><strong>Користувач</strong> — користувач, який останнім вносив зміни до замовлення</li>
  <li><strong>Дата редагування</strong> — дата, коли останній раз замовлення було відредаговане</li>
  <li><strong>Статус</strong> — актуальний статус замовлення (можливо змінити кнопкою “Змінити статус” на верхній субпанелі)</li>
</ul>
<h4>Нижня панель</h4>
<p>Ліва частина відображає ПІБ користувача.</p>
<p>Центральна частина відображає назву поточної бази даних.</p>
<p>Права частина відображає останню подію, яка відбулася у програмі.</p>
<p>Лог програми відслідковує лише ті події, які вносять зміни до бази даних. Також в лог записуються помилки в роботі програми.</p>
<p>Лівий клік по нижній панелі відкриває вікно розширеного логу роботи програми, де зберігаються всі події, які відбулися за поточного запуску програми.</p>
<p>Лог роботи програми можливо зберегти натиснувши кнопку “Зберегти лог”. Лог буде збережено в теці ProMaSy з ім’ям <code>log_дата_час_збереження.txt</code></p>
<h4>Бічна панель створення нового/редагування обраного замовлення</h4>
<p>Випливає на основній панелі з лівого боку в режимах створення/створення копії/редагування замовлення.</p>
<ul>
  <li>
    <p>Панель містить поля:</p>
    <ul>
      <li><strong>Відділ</strong> — відділ, до якого відноситься замовлення.</li>
      <li><strong>Підрозділ</strong> — підрозділ, до якого відноситься замовлення.</li>
      <li><strong>Тема</strong> — джерело фінансування, з якого будуть використовуватися кошти для оплати замовлення.</li>
      <li><strong>Категорія</strong> — категорія до якої відноситься замовлення.</li>
      <li><strong>Виробник</strong> — можливий виробник замовлення (не є обов’язковим). У випадку відсутності у списку потрібного виробника, його можливо додати натиснувши на розташовану поряд кнопку “+” (Додати виробника).</li>
      <li><strong>Номер з каталогу</strong> — номер з каталогу виробника (активується, лише якщо встановлений конкретний виробник).</li>
      <li><strong>CPV код</strong> - CPV код до якого можливо віднести замовлення. CPV код можливо одразу внести в поле у форматі XXXXXXXX-X (де Х - будь-яке число) або скористатися пошуком (кнопка із зображенням збільшувального скла). Мінімальний рівень коду, який можливо обрати для створення замовлення — 4-й знак справа — тобто XXXX0000-X (коди більш високого порядку не будуть доступні для вибору).</li>
      <li><strong>Опис замовлення</strong> — детальний опис замовлення. Тут варто вказувати всі параметри та характеристики, яка потрібні бути враховані в при розміщенні замовлення на електронному майданчиику. <strong>УВАГА!</strong> В цьому полі заборонено вказувати конкретного виробника, номер з каталогу та постачальника замовлення.</li>
      <li><strong>Постачальник</strong> — можливий постачальник замовлення (не є обов’язковим). У випадку відсутності у списку потрібного постачальника, його можливо додати натиснувши на розташовану поряд кнопку “+” (Додати постачальника).</li>
      <li><strong>Причина вибору постачальника</strong> — причина вибору обраного постачальника. Активується лише якщо був встановлений конкретний постачальник. Якщо необхідної причини вибору у списку немає, її можливо додати натиснувши на розташовану поряд кнопку “+” (Додати причину вибору постачальника).</li>
      <li><strong>Пакування</strong> — тип пакування або одиниць замовлення. Необхдіний тип пакування можливо додати натиснувши на розташовану поряд кнопку “+” (Додати пакування).</li>
      <li><strong>Кількість</strong> — кількість одиниць замовлення (лише цілі числа).</li>
      <li><strong>Ціна одиниці</strong> — ціна одиниці замовлення (припустимі формати введення ціни: “999”, “999,99”, “999.99”, “1 000,99”).</li>
      <li><strong>Загалом</strong> — загальна вартість замовлення (розраховується автоматично).</li>
      <li><strong>Код КЕКВ</strong> — код економічної класифікації видатків бюджету (не обов’язкове поле). Заповнюється лише за необхідності змінити стандартне значення.</li>
      <li><strong>Орієнтовна дата початку закупівлі</strong> — дата, коли планується почати закупівлю замовлення (не обов’язкове поле). Заповнюється лише, якщо необхідно вказати конкретну дату.</li>
    </ul>
  </li>
  <li>
    <p>кнопки:</p>
    <ul>
      <li><strong>Створити/редагувати</strong> — зберігає внесені до замовлення дані та закриває субпанель.</li>
      <li><strong>Відмінити</strong> — закриває субпанель, не зберігає введені данні.</li>
    </ul>
  </li>
</ul>
<h3>Вікно “Пошук CPV коду”</h3>
<p>Вікно “Пошук CPV коду” містить дві панелі:</p>
<ul>
  <li>Верхня панель — панель кнопок навігації та рядка пошуку.</li>
  <li>Нижня панель — таблиця зі знайденими кодами.</li>
</ul>
<p>Верхня панель містить кнопки:</p>
<ul>
  <li><strong>Додому</strong> — повертає список основних категорій</li>
  <li><strong>На категорію вище</strong> — повертає список кодів, що на категорію вище обраної (наприклад, якщо обрано код 03113000-6, то натискання на кнопку поверне список з кодами типу 0311Х000-Х (де Х — будь-яка цифра)</li>
  <li><strong>Пошук</strong> — шукає коди відповідно до введеного запиту у рядку пошуку</li>
  <li><strong>Вибрати код</strong> — передати обраний код до діалогу створення замовлення</li>
</ul>
<p>Клік лівою клавішею миші в таблиці обирає відповідний код, який відображається в рядку пошуку, та завантажує підкатегорії даного коду (якщо вони існують).</p>
<h2>Створення замовлення</h2>
<p>Після входу до програми відділ та підрозділ для якого буде сформовано замовлення будуть обрані автоматично відповідно до даних вашого акаунту.</p>
<p>Для створення замовлення виконайте наступні дії:</p>
<ol>
  <li>Визначіть до якої категорії можливо віднести замовлення (матеріали, обладнання чи послуги). Виберіть на верхній субпанелі центральної панелі відповідну категорію з випадаючого списку (пункт “Категорія”).</li>
  <li>Оберіть з сусіднього списку (пункт “Тема”) фінансову тему, з якої планується використовувати кошти для оплати замовлення. При виборі відповідної теми на нижній субпанелі з’явиться інформація щодо залишку вільних коштів на рахунку даної теми. Перевірте наявність достатньої кількості коштів для створення замовлення.</li>
  <li>На верхній субпанелі натисність кнопку “+” (“Створити замовлення”). З’явиться бічна панель створення нового замовлення. На ній будуть обрані відповідні відділ, підрозділ, фінансова тема та категорія замовлення.</li>
  <li>Обов’язковими полями для заповнення є “CPV код”, “Опис замовлення”, “Пакування”, “Кількість” та “Ціна одиниці”.</li>
  <li>Всі інші поля заповнюються лише за необхідності.</li>
  <li>Для створення замовлення натисніть кнопку “Створити”.</li>
</ol>
<p>Додавання, редагування або видалення пункту з випадаючого списку</p>
<p>Якщо необхідних пунктів немає у випадаючих списках, їх можливо додати натиснувши на кнопку “+” навпроти відповідного списку або знайти відповідну команду у меню “Редагувати”.</p>
<ol>
  <li>
  <p>При натисканні кнопки “+” або вибору відповідного пункту у меню “Редагувати” з’явиться вікно додавання/редагування/видалення пунктів списку.</p></li>
  <li>
    <p>а) <em>Створення</em>. У порожньому полі введіть назву нового пункту (вікно створення нового пункту списку, може містити інші поля, які також потрібно буде заповнити) та натисніть кнопку “+”. Це призведе до додавання нового пункту до списку. Окрім кнопки “+” можливо також натиснути на кнопку “Встановити”. Це призведе не лише до додавання нового пункту до списку, але й до встановлення створеного пункту у панелі створеня/редагування замовлення.</p>
    <p>б) <em>Редагування</em>. Оберіть пункт списку для редагування та в полі назви внесіть необхідні виправлення. Для збереження змін натисніть кнопку з зображенням ручки. У діалоговому вікні підтвердіть зміни. Окрім кнопки з зображенням ручки можливо також натиснути на кнопку “Встановити”. Це призведе не лише до редагування обраного пункту списку, але й до встановлення редагованого пункту у панелі створеня/редагування замовлення.</p>
    <p>в) <em>Видалення</em>. Оберріть пункт списку, який необхідно видалити. Натисність на кнопку з зображенням сміттєвого кошика. Підтвердіть видалення в діалоговому вікні.</p>
  </li>
</ol>
<h3>Пошук CPV коду</h3>
<p>При створенні замовлення необхідно обрати відповідний до замовлення CPV код. Щоб перейти до пошуку необхідного коду необхідно натиснути на кнопку із зображенням збільшувальної лупи на панелі створення/редагування замовлення або на кнопку “CPV” на панелі кнопок швидкого доступу.</p>
<p>Для пошуку коду можливо використовувати як числові значення так і словесні. Щоб розпочати пошук за введеними символами, необхідно натиснути на кнопку із зображенням збільшувального скла або клавішу Enter на клавіатурі.</p>
<p>При введені числових значень, система буде намагатися знайти код, що максимально відповідає введеній числовій комбінації.</p>
<p>Наприклад:</p>
<ul>
  <li>
  <p>ввід “**03113000-6**” повертає лише 1 код - <strong>03113000-6</strong></p></li>
  <li>
  <p>ввід “**03113**” повертає 3 коди: <strong>03113</strong>000-6, <strong>03113</strong>100-7, <strong>03113</strong>200-8, тобто основний код, та підкатегорії даного коду</p></li>
  <li>
  <p>ввід “**03113300**” (неіснуючий код) повертає порожню таблицю</p></li>
</ul>
<p>При введенні словесних значень система буде намагатися знайти відповідні описи у кодах, що будуть максимально відповідати введеним словам.</p>
<p>Наприклад:</p>
<ul>
  <li>
  <p>ввід “**фермент**” повертає 4 коди, де зустрічається слово “фермент” (“Йогурти та інші <strong>фермент</strong>овані молочні продукти”, “**Фермент**овані напої недистильовані”, “**Фермент**и” та “Будівництво басейнів для <strong>фермент</strong>ації стічних вод”</p></li>
  <li>
  <p>ввід “**networks**” повертає 3 коди, де зустрічається слово “networks” (“Capacitor <strong>networks</strong>”, “**Networks**”, “Multimedia <strong>networks</strong>”).</p></li>
  <li>
  <p>ввід слова, яке відсутнє у описі кодів англійською або українською повертає порожню таблицю.</p></li>
</ul>
<p>Якщо ви обрали код, але кнопка “Вибрати код” не активна, необхідно обрати код з підкатегорії обраного коду. Тобто клікнути лівою клавішею миші на обраний код, а потім обрати код з отриманого списку також лівим кліком миші. Це пов’язано з законодавчими вимогами розміщення замовлень на електронних майданчиках, які вимагають вибір коду не нижче 4-го знаку, тобто у обраному коді повинно бути не більше чотирьох “0” з правої сторони (XXXX0000).</p>
<h2>Параметри запуску з командного рядку</h2>
<p>ProMaSy, як і будь-який Java аплет, може бути запущений з командного рядку. При цьому до командного рядку будуть виведені всі логи роботи програми та розгорнута інформація про виявлені помилки в роботі. Для цього в командному рядку введіть:</p>
<p><code>java -jar ProMaSy-ххх.jar</code> (де ххх — версія ProMaSy)</p>
<p>Окрім того ProMaSy також може бути запущена з додатковими аргументами командного рядку. Доступні наступні аргументи:</p>
<p><code>-c</code> або <code>--config</code> — запускає вікно налаштувань доступу до бази даних одразу після запуску програми</p>
<p><code>-g</code> або <code>--generate</code> — програма запускається в режимі створення та модифікації таблиць. Варто використовувати з командою --config, де необхідно задавати логін і пароль адміністратора БД</p>
<p><code>-s</code> або <code>--statistics</code> — після завершення сеансу роботи програми відображає статистику звернення програми до БД. Знижує швидкість роботи програми!</p>
<p><code>-l</code> або <code>--log</code> — після завершення сеансу роботи програми зберігає лог роботи у окремий текстовий файл в теці з програмою</p>
<p>Приклад використання додаткових аргументів:</p>
<p>Запуск програми з відображенням вікна конфігурування доступу до БД та збереженням логу програми до текстового файлу: <code>java -jar ProMaSy-ххх.jar --config --log</code></p>